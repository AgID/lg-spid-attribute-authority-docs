Introduzione
============


Scopo
-----

La presente **Linea guida - Regola Tecnica,** nel seguito indicata come
LG, ha lo scopo di definire i requisiti per la realizzazione
dell’architettura dei gestori di attributi qualificati ex art.1, comma
1, lettera m) del DPCM 24 ottobre 2014 (GU n.285 del 9­12­2014), nel
seguito Attribute Authority.

La presente LG viene emessa ai sensi dell’articolo 71 del decreto
legislativo 7 marzo 2005, n. 82 e successive modifiche e integrazioni
(di seguito CAD) e della Determinazione AgID n. 160 del 2018 recante
«Regolamento per l’adozione di linee guida per l’attuazione del Codice
dell’Amministrazione Digitale».


Struttura
---------

Parte integrante della presente LG sono i seguenti allegati e tecnici
che definiscono le specifiche tecniche implementative che possono
variare nel tempo ma che non modificano il riferimento e le regole
definite nella presente LG:

-  Allegato tecnico OAS3

-  Allegato tecnico SAML (riservato alla AA Gestore delle deleghe,
   amministrazioni di sostegno e tutele)

Ogni gestore di attributi qualificati ha la facoltà di definire in
apposita documentazione le caratteristiche del servizio prestato, sempre
nel rispetto delle presenti LG.


Gruppo di lavoro
----------------

La redazione del presente documento è stata curata dal gruppo di lavoro
AgID con la collaborazione del Ministero per l’Innovazione tecnologica e
la la digitalizzazione.


Soggetti destinatari
--------------------

I soggetti destinatari delle presenti LG sono i soggetti gestori di
attributi qualificati, ovvero, potenzialmente, tutti i soggetti che in
base ad una norma hanno il potere di attestare qualifiche, stati
personali, poteri di persone fisiche.


.. forum_italia::
   :topic_id: 24569
   :scope: document
